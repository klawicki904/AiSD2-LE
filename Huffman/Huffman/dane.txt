W dostosowanych do problemu danych wejściowych zakładamy, że pola, browary, karczmy i skrzyżowania są reprezentowane przez połączone ze sobą, w określony sposób, punkty na płaszczyźnie (wierzchołki grafu). Wierzchołki mają ustalone położenie. Z kolei połączenia zawierają informacje o swoim maksymalnym przepływie oraz koszcie naprawy. W danych wejściowych znajdują się również powierzchnie zwane ćwiartkami, będące wielokątami wypukłymi o liczbie wierzchołków większej lub równej 3, rozłącznymi z innymi ćwiartkami. Pola występujące wewnątrz lub na obwodzie ćwiartki będą miały wydajność ustaloną dla danej ćwiartki.